XUNTA DE GALICIA
CONSELLERÍA DE PRESIDENCIA,
ADMINISTRACIÓNS PÚBLICAS E
XUSTIZA
Dirección Xeral da Función Pública
Edificio Administrativo San Caetano, 1-2º
15771 SANTIAGO DE COMPOSTELA
RESOLUCIÓN DE 27 DE MARZO DE 2006, DA DIRECCIÓN
XERAL DA FUNCIÓN PÚBLICA, POLA QUE SE DICTAN
INSTRUCCIÓNS SOBRE A COBERTURA TEMPORAL DE
POSTOS DE TRABALLO MEDIANTE COMISIÓN DE SERVIZOS.
A cobertura temporal dos postos de traballo vacantes, dotados
orzamentariamente, mediante o sistema de comisión de servizos, está regulada no artigo
6º de Decreto 93/1991, do 20 de marzo, e no artigo 4º do Decreto 92/1991, do 20 de
marzo, en relación cos artigos 49 e seguintes da Lei 4/1988, do 26 de maio, da Función
Pública de Galicia.
En aplicación da referida normativa, cubriranse excepcionalmente por este
sistema os postos vacantes, sempre que sexa de urxente e inaprazable necesidade para o
funcionamento do servizo, polo tempo necesario para a súa provisión regulamentaria;
extremos que deberán constar no expediente mediante informe motivado do órgano
competente en materia de persoal do que dependa o posto a cubrir.
Por isto, para a autorización das comisións de servizo, no uso da competencia
que lle atribúe o Decreto 578/2005, do 29 de decembro, e a Orde da Consellería da
Presidencia, Administracións Públicas e Xustiza do 12 de agosto de 2005, con informe
favorable da Comisión de Persoal, esta Dirección Xeral,
RESOLVEU:
PRIMEIRO. Autorización de comisión de servizos.

Con carácter excepcional, no caso de urxente ou inaprazable necesidade, autorizarase
unha comisión de servizos para desempeño temporal dun posto de traballo, de
conformidade co previsto na Lei 4/1988, do 26 de maio, da Función Pública de Galicia,
e na normativa de desenvolvemento.
O traslado terá a consideración de voluntario para o funcionario ou funcionaria, agás no
suposto do artigo 51 da Lei 4/1988, do 26 de maio, e a persoa proposta pola consellería
destinataria deberá reunilos requisitos que, para a ocupación do posto de traballo, se
establecen nas vixentes relacións de postos de traballo (RPT).

No caso do persoal funcionario que non estea destinado nun posto con carácter
definitivo, o traslado, de se-lo caso, realizarase mediante unha adscrición provisional.
1
XUNTA DE GALICIA
CONSELLERÍA DE PRESIDENCIA,
ADMINISTRACIÓNS PÚBLICAS E
XUSTIZA
Dirección Xeral da Función Pública
Edificio Administrativo San Caetano, 1-2º
15771 SANTIAGO DE COMPOSTELA

Para os postos que non poidan cubrirse con persoal funcionario, poderá nomearse
persoal interino seguindo o procedemento regulado no Decreto 37/2006, do 2 de marzo,
ou na norma que o substitúa.
SEGUNDO. Postos de provisión polo sistema libre designación.

Para a cobertura temporal dos postos de traballo vacantes, de provisión polo sistema
de libre designación con convocatoria publica, autorizarase comisión de servizos, por un
período máximo de 6 meses, sendo un requisito necesario que a orde de convocatoria
estea publicada ou, por parte da Secretaría Xeral, se xustifique a súa remisión ao Diario
Oficial de Galicia.
A convocatoria deberá resolverse, como máximo, no indicado prazo de seis meses. No
caso de que non se resolva ou se declare deserta, deberá comunicarse esta circunstancia
á Dirección Xeral da Función Pública, enviando, ao mesmo tempo, no prazo de dez
días, unha nova proposta de convocatoria. De quedar deserta esta segunda
convocatoria, non se autorizarán novas comisións de servizos, para ese posto durante o
prazo mínimo de seis meses.

Para cubrir postos de traballo dotados orzamentariamente, creados polo decreto de
estrutura orgánica e non incluídos na RPT que, atendendo ao seu nivel de complemento
de destino, se proverán polo sistema de libre designación, poderá autorizarse unha
comisión de servizos que terá carácter excepcional e responderá exclusivamente a unha
necesidade do servizo urxente e inaprazable.
Neste caso, non será necesario que se achegue a orde de convocatoria pública do posto.
Á proposta deberá acompañarse: o compromiso de propoñer e tramitar a inclusión do
posto na RPT, e informe das características do posto de traballo que, no seu momento e
de conformidade co previsto no artigo 25 da Lei 4/1988, se remitirán á Consellería de
Presidencia, Administracións Públicas e Xustiza para a súa elevación ao Consello da
Xunta de Galicia. Igual documentación se remitirá no caso de postos que, conforme á
nova estrutura, cambian algunhas das súas características.
A comisión autorizarase por un prazo máximo de 6 meses, nos que se deberán realizar
os trámites necesarios para que o posto se inclúa na RPT; inclusión que pode levarse a
cabo con respecto aos postos afectados pola estrutura, aínda que se pretenda aprobar
unha nova RPT de toda a consellería.

No caso dos funcionarios ou funcionarias destinados/as, con carácter definitivo, nun
posto de provisión polo sistema de libre designación que, en virtude da resolución dun
concurso de méritos, son adscritos/as co mesmo carácter a un novo posto de traballo,
non se autorizará unha comisión de servizos para o posto no que cesa ata que transcorra
un mínimo de un ano desde a toma de posesión.
2
XUNTA DE GALICIA
CONSELLERÍA DE PRESIDENCIA,
ADMINISTRACIÓNS PÚBLICAS E
XUSTIZA
Dirección Xeral da Función Pública
Edificio Administrativo San Caetano, 1-2°
15771 SANTIAGO DE COMPOSTELA
TERCEIRO. Postos de provisión por concurso de méritos.
Os postos de traballo de provisión polo sistema de concurso que figuren vacantes na
RPT, cubriranse durante o tempo máximo establecido na normativa que se cita. O posto
incluirase necesariamente na seguinte convocatoria pública, agás nos supostos a que se
refire o apartado sexto ou se reserve para a súa cobertura por un proceso selectivo.
CUARTO. Normas comúns aos dous procedementos de provisión.

Para a comisión propoñerase, preferentemente, a persoal do mesmo centro directivo
no que exista a vacante.

Ao cesar na comisión de servizos, a persoa deberá reincorporarse efectivamente ao
seu destino definitivo e permanecer nel un mínimo de cinco días antes de que se
autorice unha nova. Non será necesario o cese no posto de comisión para a autorización
dunha prórroga.
QUINTO. Prórroga da comisión de servizos.
Poderá prorrogarse a comisión de servizos polo tempo máximo establecido na
normativa vixente, sen que, en ningún caso, unha persoa poida permanecer no mesmo
posto durante máis de dous anos. Unha vez completado dito período máximo de
duración da comisión, a persoa deberá cesar, sen que se lle poida adscribir novamente
ao mesmo posto ata que transcorra un mínimo de un ano.
As prórrogas deberán solicitarse cunha antelación de 20 días á data de remate da
adscrición.
SEXTO. Vacantes por cambio de situación administrativa do titular.
Os postos que queden vacantes por razón de que os seus titulares foron declarados en
situacións administrativas que conlevan a reserva do posto de traballo, poderán ocuparse
mediante comisión de servizos ou con persoal interino. No primeiro caso, non será de
aplicación o límite máximo de dous anos que se indica no apartado anterior.
SÉTIMO. Tramitación da comisión de servizos.

Con anterioridade a que se remita a proposta para a tramitación, darase publicidade
no taboleiro de anuncios do centro directivo no que exista a vacante do/s posto/s que se
pretendan cubrir mediante comisión de servizos.
3
XUNTA DE GALICIA
CONSELLERÍA DE PRESIDENCIA,
ADMINISTRACIÓNS PÚBLICAS E
XUSTIZA
Dirección Xeral da Función Pública
Edificio Administrativo San Caetano, 1-2°
15771 SANTIAGO DE COMPOSTELA

A proposta de autorización da comisión será efectuada pola Secretaría Xeral ou
centro directivo competente en materia de xestión de persoal do que dependa o posto a
cubrir, empregando os anexos da Circular número 5 da Inspección Xeral de Servizos e
da Dirección Xeral de Orzamentos do 1 de febreiro de 1995; anexos que se achegarán
totalmente cumprimentados e, de ser o caso, acompañados do informe favorable do
órgano competente da consellería de destino definitivo do funcionario ou funcionaria.

A concesión da comisión de servizos, non estará suxeita ao informe preceptivo da
Dirección Xeral de Calidade e Avaliación de Políticas Públicas, órgano que, no
exercicio das competencias que lle atribúe a normativa vixente, poderá informar sobre a
necesidade e urxencia da provisión de postos de traballo dunha unidade.

A comisión non poderá autorizarse con efectos retroactivos, debendo producirse a
toma de posesión do posto por parte da persoa en data posterior á da resolución que a
autoriza.

De tódalas resolucións que se diten pola Dirección Xeral da Función Pública,
informarase, con periodicidade quincenal, á correspondente Xunta de Persoal
Funcionario, remitíndolle unha relación
coas comisións autorizadas na quincena
anterior, así como das prórrogas e das resolucións de finalización. Previamente, aos
efectos de información pública, de tódalas propostas recibidas informarase diariamente
ás organizacións sindicais presentes na Mesa Xeral de Negociación.
OITAVO. Prazos posesorios.
Se a comisión non implica cambio de residencia do funcionario ou funcionaria, o cese e
a toma de posesión deberán producirse no prazo de tres días a contar desde o seguinte
ao da notificación da resolución; se implica cambio o prazo será de oito días nas
comisións de carácter voluntario.
NOVENO. Cese do persoal interino.
O persoal interino que ocupe postos que, de forma provisional ou definitiva, sexan
provistos por persoal funcionario, cesará de forma automática na mesma data de toma
de posesión de este, sen que sexa posible autorizar o traslado do/a funcionario/a a un
posto de traballo distinto.
Santiago de Compostela, 27 de marzo de 2006
ción
SNOO XUNTA DE GALICIA ESTON
Dirección Xeral de Enci
SELLE
(02)
Pública
RIA DE PRESIDENCIA, ADMINISTRACIONS
xeral da Función Pública
Rodriguez González
4